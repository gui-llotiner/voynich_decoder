"HIStory: Past, Present and Future, Book I" veya kısa adıyla "HIStory", pop müzik sanatçısı Michael Jackson tarafından 16 Haziran 1995 tarihinde yayımlanan çift disk bir albüm olup, sanatçının dokuzuncu stüdyo albümüdür. Albümdeki ilk disk, sanatçının önceki on beş yılda yayımladığı şarkılardan oluşan bir derleme olup, ikincisi ise yeni şarkılara sahiptir. Bu ikinci diskte yeni olmayan tek şarkı 1987'de kaydedilen fakat hiçbir albümde yer almayan "Come Together"dır.
HIStory, yirmi milyon satarak dünya müzik tarihinde en çok satan çoklu disk albümü oldu. Albüm ayrıca Jackson'a Thriller albümünden sonra en çok kazanç sağlayan albüm oldu. Yıl sonunda kardeşi Janet Jackson ile yaptığı "Scream" video klibi, "En İyi Kısa Form Video" dalında Grammy alan Jackson, albümü 2001'de tek bir disk olarak Greatest Hits: HIStory, Vol. 1 adı altında satışa sundu.


== Tarih ==


=== Kayıt ===
Albümün kayıtları Eylül 1994'te başladı ve 1995 yılının bahar aylarına kadar sürdü. Kayıtların büyük çoğunluğu Jackson tarafından yazılmış olup, çoğunlukla sanatçının medya hakkındaki şikayetlerini anlatmaktadır. Şarkılardan biri olan "Scream" Jackson'ın kız kardeşi Janet Jackson ile bir düetidir. Janet Jackson'ın, şarkıda yer almadan önce, yeterince tanınıyor olduğunu ve ağabeyiyle düet yapabileceğini düşündüğü bilinmektedir. Albümde yine basın organlarını ve magazinleri iğneleyen "Tabloid Junkie" ve "This Time Around" gibi şarkılar da yer almaktadır. Ayrıca albüm, Michael Jackson'ın ilk defa bu kadar fazla yapımcıyla beraber çalıştığı eserdir. Albümde Jimmy Jam ve Terry Lewis, Dallas Austin, R. Kelly, Charles Chaplin gibi isimlerin bestelerine yer verilirken, Jackson birçok şarkıda ağırlıklı olarak yapımda görev aldı.
Sanatçı ayrıca albümde bazı düet sanatçılarının da yer almasını istedi ve dönemin birçok ünlü ismiyle işbirliği yaptı. Kız kardeşinin yanında albümde The Notorious B.I.G., "This Time Around" şarkısındaki rap bölümünü yazdı, siyahi müzik grubu Boyz II Men "Money" şarkısındaki arka plan vokallerini söyledi ve o zamanlar rap ile uğraşan basketbolcu Shaquille O'Neal da "2 Bad" adlı şarkıdaki bir bölümde yer aldı. İkinci diskteki on dört şarkı yeniyken, eski bir The Beatles şarkısı olan ve sanatçı tarafından Bad albümü döneminde yeniden kaydedilen "Come Together" albüme dahil edildi.
Albümün aslen "Decade" olarak isimlendirilmesi düşünülmekteydi. Ancak iki disklik olan albümün adı bu nedenle değiştirildi.


=== Tanıtım ===
Jackson, albümü tanıtmak amacıyla HIStory World Tour'a çıktı. Konserler kapsamında toplam dört buçuk milyon izleyene ulaşan sanatçı, yüksek gelirler elde etti ve tanıtımda kullanması için Sony Music tarafından otuz milyon dolar elde etti.


=== Tartışmalar ===
HIStory, Jackson'ın en çok tartışmaya sahne olan albümlerinden biridir.
"You Are Not Alone" için çekilen videoda Jackson, aşırı derecede çıplak olarak o zamanki karısı Lisa Marie Presley ile görüntülenmektedir. Buna ek olarak Belçikalı sanatçılar Eddy ve Danny Van Passel kardeşler, şarkıyı aslen kendilerinin 1993'te bestelediğini iddia ettiler. Yine Eylül 2007'de Belçika mahkemesi şarkıyı yargıladı ve şarkının Belçika'daki yayınına yasak koydu.
"They Don't Care About Us" adlı şarkıda geçen "Jew me/sue me/everybody do me/kick me, kike me/don't you black or white me" sözleri, sanatçının Anti-Semitik olduğu konusunda kuşkular uyandırdı. Jackson böyle bir şey olmadığını iddia etti ve sonraki sürümlerde bu sözleri ortadan kaldırdı.
HIStory ve Blood on the Dance Floor, içerdiği kaba sözlü şarkılarıyla bilinmektedir.
Yine "They Don't Care About Us" klibinde Jackson, bir cezaevinde şarkı söylemektedir. MTV bu nedenle klibin içerdiği şiddet görüntülerini öne sürerek klibi yayınlamadı. Jackson ve yönetmeni Spike Lee, bu nedenle Brezilya'da daha önce çekilen video sürümünü yayımladı.
1996'da düzenlenen BRIT Ödülleri töreninde Jackson "Bir Neslin Sanatçısı" ödülüne layık görüldü. Sanatçı da "Earth Song"u seslendirdi. Bu gösteri sırasında Hristiyan formatında bir koregorafi sergiledi ve tapınan çocukları kullandı. Pulp grubundan Jarvis Cocker da bu olayı protesto etmek amacıyla sahneye atladı. Polisler gelerek gösteri sırasında zarar görmüş olma olasılığı olan olan çocukları inceledi ancak yasal bir soruşturma başlatmadı.


=== Eleştiriler ===
Albüm beş Grammy Ödülü'ne aday gösterildi ve bunun birini elde etti. Bunlar:

Yılın albümü - HIStory - Aday gösterildi
En İyi Pop İşbirliği - "Scream" - Aday gösterildi
En İyi Erkek Pop Performansı - "You Are Not Alone" - Aday gösterildi
En İyi Kısa Form Müzik Videosu - "Earth Song" - Aday gösterildi
En İyi Kısa Form Müzik Videosu - "Scream" - Kazandı
HIStory, uzun süredir Jackson'ın üzerinde taşıdığı süperstarlık formatında bir albümdür. The New York Times'tan Jon Pareles sanatçının artık sadece bir şarkıcı olmadığını, kendi başına bir şirket olduğunu ve Sony'nin de para kapısı olduğunu vurguladı. Q dergisi gibi bazı çevreler de albümün hem derlemeden hem de yeni şarkılardan oluşmasını bir çocuğun babasıyla kavga etmesi gibi bir şey olduğunu vurguladı.
"This Time Around" ile ilişkili olarak Rolling Stone dergisinden James Hunter, şarkıyı dinamik bir şarkı olarak tanımladı. The New York Times gazetesinden Jon Pareles, sanatçının şarkılar arasında "They thought they really had control of me" (Beni kontrol altına alabileceklerini düşündüler) gibi sözleri mırıldandığını söyledi. Los Angeles Times gazetesinden Chris Willman da "This Time Around" şarkısını ve yapımcısı Dallas Austin'i övdü. Daily News of Los Angeles gazetesinden Fred Shuster ise "This Time Around", "Money" ve "D.S." şarkılarını övdü.


== Tekliler ==
HIStory albümünün satışları önceki iki albüme göre daha düşüktür. Bunun nedenlerinden biri, tekli satışlarının albüm satışından fazla olmasıdır. Öyle ki, albümdeki tekli satışları 10,45 milyon dolar üzerindedir. Bu tekli satışlarının sayısı Dangerous albümü için 8,36 milyon, Bad albümü için 10,03 milyondur. Üstelik bu albümden sadece beş tekli satışa sunulmuştu. Tüm albümler arasında tekli satışları bu albümden fazla olan tek albüm 19,55 milyon ile Thriller'dır.


== Liste başarıları ==
Albüm, satışa çıktığı ilk hafta Amerikan albüm listesi ve Amerikan R&B/Hip Hop albüm listesinde 391.000 adet satarak bir numaraya yükseldi. 22 Ekim 1999 tarihine kadar 3,5 milyondan fazla sattığı için, albüm RIAA tarafından yedi kez platin plaket ile ödüllendirildi. Bu satışa rağmen yedi kez platin plak kazanmasının sebebi, albümün çift disk içermesidir.
Avrupa'da ise albüm altı milyondan fazla sattı ve IFPI tarafından altı kez platin plaket ile ödüllendirildi. Albüm yine İngiltere'de ilk haftasında bir numarada yer aldığı gibi, 1,2 milyondan fazla sattığı için BPI tarafından dört kez platin plaket ile ödüllendirildi. Fransa'da "HIStory", bir milyondan fazla satarak Jackson'ın burada dördüncü elmas derecesine ulaşan albümü oldu. Ayrıca albüm, Almanya'da bir buçuk milyondan fazla sattı ve üç kez platin plaket elde etti.
Albüm toplamda yirmi milyon sattı. Bu da albümün dünyanın en çok satan çok diskli albümü demektir.


=== Listeler ===


== Albüm içeriği ==


== Kaynakça ==


== Notlar ==
George, Nelson (2004). Michael Jackson: The Ultimate Collection. Sony BMG.

Science, Amerikan Bilimde İlerleme Derneği'nin akademik dergisidir ve dünyanın en prestijli bilimsel dergilerinden biri olarak kabul edilmektedir. İlk kez 1880'de yayımlanan hakemli dergi haftalık olarak yayınlanmakta ve yaklaşık olarak 130.000 abonesi bulunmaktadır. Uluslararası yayımı ve internet üzerinden görüntülenme ile geniş bir kitleye ulaşmakta ve bir milyona yakın okuyucusu olduğu tahmin edilmektedir.
Derginin esas odaklandığı alan önemli orijinal bilimsel araştırmalar ve araştırma eleştirileridir, ancak Science aynı zamanda bilim ile ilgili haberleri, bilim politikaları hakkındaki düşünceleri ve bilim insanlarını ilgilendiren diğer konuları ve bilim ve teknolojinin geniş etki alanındaki diğer konuları da yayımlamaktadır. Birçok bilimsel dergi tek bir konuya odaklanmasına rağmen Science ve rakibi Nature bütün bilimsel disiplinler ile ilgilenmektedir. Science son birkaç on yıl içinde biyoteknoloji ve genetik alanındaki ilerlemeler nedeniyle biyoloji ve yaşam bilimlerine ayrı bir önem vermektedir. Science'in 2014 için etki faktörü 33.611'di (Thomson ISI).


== Tarihçe ==
Science dergisi 1880 yılında gazeteci John Michels tarafından kurulmuştur. Science dergisi kurulumunda Thomas Edison ve Alexander Graham Bell tarafından finansal olarak desteklenmiştir. Dergi, yeterli miktarda aboneye ulaşamadığı için 1882 yılında yayınlarını sonlandırmıştır. Yayınların sonlanmasından bir sene sonra derginin yayın hakları Alexander Graham Bell tarafından satın alınmıştır. Satın alma işlemlerinden sonra derginin yayınları tekrar başlamıştır. Devam eden maddi zorluklar sebebinden derginin yayın hakları psikiyatrist James McKeen Cattell'e satılmıştır.
Cattell'ın 1944'te vefatının ardından, dergi 1956'da Graham DuShane editör olarak göreve gelene kadar tutarlı bir editöryel varlık göstermedi. 1958'de, DuShane'ın liderliği altında, Science, The Scientific Monthly dergisini bünyesine katarak derginin tirajını %62'den fazla artırarak 38.000'den 61.000'e çıkardı. Neptünyum'un ortak keşfedenlerinden biri olan fizikçi Philip Abelson, 1962'den 1984'e kadar editör olarak hizmet verdi. Abelson döneminde, inceleme sürecinin verimliliği artırıldı ve yayın uygulamaları güncellendi. Bu süre zarfında, Apollo programı misyonlarına dair makaleler ve AIDS ile ilgili ilk raporlardan bazıları yayımlandı.
Şubat 2001'de, insan genomu projesinin taslak sonuçları Nature ve Science tarafından eşzamanlı olarak yayımlandı; Science, Celera Genomics makalesini ve Nature, kamu fonlarıyla desteklenen İnsan Genom Projesi'ni yayımladı. 2007'de, Science (Nature ile birlikte) İletişim ve İnsanlık dalında Asturias Prensliği Ödülü'nü aldı. 2015'te, AAAS'ın baş icra direktörü ve Science'ın icra yayıncısı olan Rush D. Holt Jr., derginin giderek daha uluslararası bir nitelik kazandığını belirtti.


== Kaynakça ==

S.M. Culture & Contents (Korece: 에스엠컬처앤콘텐츠; SM C&C) Güney Kore eğlence, seyahat ajansı ve televizyon yapım şirketidir. S.M. Entertainment'ın alt kuruluşlarındandır.


== Sanatçılar ==


== Filmografi ==


=== TV Dizileri/Filmleri ===
To the Beautiful You (2012)
Prime Minister and I (2013)
Miss Korea (2013-2014)
Mimi (2014)
EXO Next Door (2015)
D-Day (2015)
The Merchant: Gaekju 2015 (2015-2016)
Missing 9 (2017)


=== Varyete programları ===
Vitamin
The Human Condition (2012-)
Cool Kidz on the Block (2013-)
Nangam School (2013)
Mamma Mia (2013)
Superhit
Dancing 9 (2013-)
EXO's Showtime (2013-2014)
eNews
XOXO EXO (2014)
EXO90:2014  (2014)
Super Junior M-Guest House (2014-2015)
f(x)=1 cm (2015)


=== Müzikalleri ===
Singing In The Rain (2014)
School Oz Hologram musical (2015)
In The Heights (2015)


== Notlar ==


== Kaynakça ==


=== Related companies ===
BT&I
Tour Express 22 Nisan 2016 tarihinde Wayback Machine sitesinde arşivlendi.
HotelTrees.com19 Nisan 2016 tarihinde Archive.is sitesinde arşivlendi
Woollim Entertainment9 Şubat 2016 tarihinde Wayback Machine sitesinde arşivlendi.

Rusya coğrafyası, Rusya'nın coğrafi özelliklerini tanımlar. Rusya, yüzölçümü bakımından dünyanın en büyük ülkesi olup kuzey Avrasya'nın çoğunu kapsamakta ve Avrupa ile Kuzey Asya'nın geniş bir alanına yayılmaktadır.
Rusya, büyüklüğü nedeniyle hem monotonluk hem de çeşitlilik sergilemektedir. Topoğrafyasında olduğu gibi, iklimi, bitki örtüsü ve toprakları geniş mesafeler katetmektedir. Doğu Avrupa Ovası, bitki örtüsündeki değişiklikler iklimdeki değişiklikleri yansıttığı için kuzeyden güneye sırayla tundra, tayga, karma ve geniş yapraklı ormanlar, bozkır ve yarı çöl (Hazar Denizi kıyıları) ile kaplıdır. Sibirya benzer bir diziyi destekler ancak ağırlıklı olarak taygadır.


== Kaynakça ==


== Konuyla ilgili yayınlar ==
Blinnikov, Mikhail S. A geography of Russia and its neighbors (Guilford Press, 2011)
Catchpole, Brian. A map history of Russia (1983)
Chew, Allen F. An Atlas of Russian History: Eleven Centuries of Changing Borders (2nd ed. 1967)
Gilbert, Martin. Routledge Atlas of Russian History (4th ed. 2007) excerpt and text search 25 Mayıs 2017 tarihinde Wayback Machine sitesinde arşivlendi.
Henry, Laura A. Red to green: environmental activism in post-Soviet Russia (2010)
Kaiser, Robert J. The Geography of Nationalism in Russia and the USSR (1994).
Medvedev, Andrei. Economic Geography of the Russian Federation (2000)
Parker, William Henry. An historical geography of Russia (University of London Press, 1968)
Shaw, Denis J.B. Russia in the modern world: A new geography (Blackwell, 1998)


== Dış bağlantılar ==

Great Russian landscape places (20 photo) 17 Haziran 2017 tarihinde Wayback Machine sitesinde arşivlendi.

Doki Doki Literature Club!, Team Salvato tarafından 2017'de Microsoft Windows, macOS ve Linux için geliştirilmiş ücretsiz görsel romandır. Oyun en başta itch.io üzerinden dağıtılmış, daha sonra ise Steam'den de erişilebilir hâle gelmiştir.
Oyundaki hikâye, dört kız üyesinden birine yakınlaşmak için okulun edebiyat kulübüne katılan bir erkek lise öğrencisinin perspektifinden anlatılır. Doki Doki Literature Club! birden fazla son ve karakterlerin her biri ile farklı açılabilir ara sahneler içeren, geleneksel olmayan bir olay örgüsü yapısına sahiptir. Oyun başlangıçta bir flört simülasyonu gibi görünse de aslında dördüncü duvarı kapsamlı bir şekilde yıkan bir üstkurmacalı psikolojik korku oyunudur.
Oyun, Dan Salvato liderliğindeki bir ekip tarafından iki yılda geliştirildi. Salvato, anime konusundaki karmaşık duygularından ve gerçeküstü ve rahatsız edici deneyimlere olan hayranlığından ilham alarak oyunu geliştirdiğini ifade etmekteydi. Yayımlanmasından sonra Doki Doki Literature Club! görsel roman türünde korku unsurlarını ve alışılmadık doğasını "başarılı" bir şekilde kullanması nedeniyle çoğunlukla olumlu eleştiriler almasının yanında, zaman zaman intihara teşvik etmesiyle suçlandı ve bu açıdan Mavi Balina'ya benzetildi. Oyun ayrıca çeşitli internet memlerine de ilham verdi ve zaman zaman bir kült olarak nitelendirilen bir hayran kitlesi elde etti.
Oyunun genişletilmiş bir versiyonu olan Doki Doki Literature Club Plus! 30 Haziran 2021'de piyasaya sürüldü. Genişletme yan hikâyeleri için çoğunlukla olumlu eleştiriler aldı, ancak bunun yanında oyunun orijinaline yaptığı eklemelerin azlığı nedeniyle de eleştirildi. Oyunun kendisinin aksine, Plus! ücretlidir.


== Oynanış ==

Başlangıçta bir flört simülasyonu gibi görünen Doki Doki Literature Club!, aslında dördüncü duvarı kapsamlı bir şekilde yıkan bir üstkurmacalı psikolojik korku oyunudur. Oynanışındaki etkileşim seviyesi görece düşüktür. Birinci şahıs perspektifinde, karakterlerin iki boyutlu görüntülerine sahip sahnelerden oluşur ve ara sıra buna, hikâyeyi ilerletmek için oyuncunun yapmak zorunda bırakıldığı seçimler eşlik eder. Açıklamalar ve diyaloglar, seslendirme yapılmadan oyunun içindeki metinlerle gösterilir.
Oyun, çocukluk arkadaşı Sayori tarafından davet edildiği edebiyat kulübünün bir üyesi olan ve oyuncunun kontrol ettiği protagonistin şahsından anlatılır. Oyuncunun olay örgüsü boyunca vermek zorunda kaldığı her karar protagonistin ana karakterler Sayori, Yuri, Natsuki ve Monika ile olan ilişkisinin gelişimini etkiler; ancak bu nihayetinde oyunun sonucu üzerinde çok az etkiye sahip olur.

Karakterlerin protagonistle olan ilişkileri ayrıca oyuncunun bir dizi rastgele seçilmiş ve birbirinden bağımsız sözcükleri kullanarak bir şiir yazması gereken bir mini oyundan da etkilenir. Edebiyat kulübündeki her kızın farklı kelime tercihleri vardır ve oyuncu, kendilerinin sevdiği bir kelimeyi seçince olumlu tepki verirler. Karakterlerin tepkileri, oyun sırasında ekranın alt kısmında görüntülenen ve oyuncunun sevdikleri sözcüklerden birini seçmesine tepki olarak sıçrayan, her bir karakterin minyatür chibi avatarları şeklinde görülür. Bu mini oyunların sonuçlarına bağlı olarak oyuncu, yazdığı şiiri en çok beğenen karakter ile ara sahneler deneyimler. Oyunun öyküsü üç bölüme ve oyunun yeniden başladığı bir sonsöze bölünmüştür. Belirli bir noktada, oyuncunun hikâyenin ilerlemesini devam ettirmek için oyunun dosyalarını manipüle etmesi gerekir.
Oyunun açılış ekranında belirtildiği üzere, oyun çocuklar ve kolay rahatsız olanlar için uygun değildir.


== Hikâye ==
Protagonist, çocukluk arkadaşı Sayori tarafından içine kapanık doğasına bir çözüm olması için liselerinin edebiyat kulübüne davet edilir. Protagonist Sayori'nin davetini isteksizce kabul eder ve daha sonra kulübün diğer üyeleriyle; iddialı Natsuki, çekingen Yuri ve neşeli, popüler kulüp başkanı Monika ile karşılaşır. Edebiyat kulübünde geçen her günün sonunda, protagonistten bir şiir yazması istenir ve bu şiir ertesi gün diğer kulüp üyeleriyle paylaşılır. Kulüp, karakterlerin şiirlerini daha geniş bir kitleyle paylaşmayı amaçladığı, okulun yaklaşan kültür festivaline hazırlanırken, Sayori protagoniste depresyondan muzdarip olduğunu açıklar ve ona aşkını ilan eder. Oyuncunun Sayori'nin ilanına cevabı ne olursa olsun, ertesi gün Monika protagoniste Sayori'nin yazdığı, isimsiz bir varlığa tekrar tekrar "kafasından çıkmasını" söyleyen marazi şiiri gösterir. Sayori'nin başına kötü bir şey geldiğini anlayan protagonist, Sayori'nin evine koşar Sayori'nin kendisini astığını görür. Bundan hemen sonra oyun aniden sona erer ve oyuncuyu yeni bir oyun başlatmaya zorlar.
Oyuncu, önceki tüm kayıt dosyaları silinmiş bir hâlde ana menüye geri gönderilir. Olay örgüsü yeni bir oyunun başlangıcında tekrar eder ancak Sayori oyunda değildir; adı ve diyalogları okunmaz hâle getirilmiştir ve karakterler onun varlığını hatırlamaz. Ek olarak, karakter sprite'ları zaman zaman bozuk görünür ve glitch veya hata gibi görünen şeyler sıradan hâle gelir. Bu sefer Sayori yerine Monika protagonisti kulübe katılmaya davet eder. Oyunda sık sık gerçekleşen bozulmaların yanında, Natsuki'nin yetersiz beslendiği ve babası tarafından şiddete maruz kaldığı, normalde sakin ve utangaç olan Yuri'nin ise giderek dengesiz, sahiplenici ve kendini yaralamaya yatkın bir hâle geldiği diyaloglar ve oyun oynandıkça kilidi açılabilen "gizli şiirler" aracılığıyla ortaya çıkar. Yuri'nin akıl sağlığındaki bozulma, protagoniste deşifre edilemeyen, kan ve diğer vücut sıvılarıyla kaplı bir kağıt üzerine yazılmış bir "şiir" vermesiyle sonuçlanır. Monika, Yuri'nin bu ve diğer anormal davranışlarını görmezden gelirken Natsuki daha endişelidir ve protagoniste şiir paylaşma kisvesi altında gizlice Yuri'ye yardım etmesini isteyen bir mesaj verir. Mesajını protagoniste gösterdikten hemen sonra Natsuki'nin yüzü ifadesizleşir ve bilinmeyen bir güç tarafından sözlerini geri almak ve oyuncunun tüm zamanını Natsuki veya Yuri ile değil, Monika ile geçirmesi konusunda ısrar etmek üzere manipüle edilir. Kulüp, okul festivaline hazırlanırken protagonistin kime yardım edeceği konusunda hararetli bir tartışmanın ardından Yuri; Monika ve Natsuki'yi odadan çıkarır ve kendisiyle tek kaldıklarında protagoniste olan aşkını ilan eder. Protagonist, Yuri'nin aşkını kabul etse de etmese de, Yuri protagonistin cevabından sonra kendini defalarca kez bıçaklayarak intihar eder, intiharından sonra protagonist onunla odada kalmak ve bozuk oyun senaryosunun sonucu olarak tüm hafta sonu boyunca Yuri'nin cesedinin yavaşça çürümesini izlemek zorunda kalır. Hafta sonu sona erdiğinde Natsuki sınıfa geri döner, Yuri'nin cesedini görünce kusar ve olay yerinden kaçar. Natsuki'den sonra ise Monika ekranda belirir ve geçirdiği "sıkıcı" hafta sonu için protagonistten özür diler, daha sonra kendini telafi etmek için Natsuki'nin karakter dosyasını siler ve oyunun yeniden başlamasına sebep olur.
Oyunun üçüncü ve son bölümünde, protagonist edebiyat kulübünden geriye kalanlar arasında karşısında Monika ile oturur. Monika, kulüp arkadaşlarının davranışlarını değiştirerek onları sevimsiz kılmak ve protagoniste aşk ilanlarını önlemek için başarısız şekilde kullandığı bir diğer karakter dosyalarını manipüle etme ve silme yeteneğine ve öz farkındalığa sahip bir video oyunu karakteri olduğunu protagoniste söyler. Ayrıca tek arkadaşlarının sadece protagoniste aşık olmak üzere tasarlanmış kişilikler olduğu boş bir dünyada sonuçsuz bir destekleyici role sahip olmaktan duyduğu yalnızlığı ifade eder ve oyunun protagonistine değil, oyuncunun kendisine olan aşkını ilan eder. Monika, oyuncu manuel olarak oyunun dizinine girip kendisinin karakter dosyasını silene kadar, oyuncu ile çeşitli konular hakkında konuşmaya devam eder. Monika karakter dosyası silindiğinde başlangıçta oyuncuya nefret kusar; ancak daha sonra oyuncuyu affeder ve pişmanlıkla oyunu ve kendisi dışındaki karakterleri restore eder.


=== Sonları ===
Oyuncu tarafından yapılan eylemlerin seyrine bağlı olarak, oyun üç olası sona varabilir:

Geleneksel sonda, Sayori kendisini edebiyat kulübünün başkanı olarak tanıtır ve Monika'yı sildiği için oyuncuya minnettarlığını ifade eder. Ancak, yeni kulüp başkanı olan Sayori Monika'nın sahiplenici özelliklerini benimserken Monika, metin yoluyla müdahale eder ve oyuncuyu kurtarmak için Sayori'yi oyundan çıkarır. Oyunu ve kulübü düzeltme çabalarının sonuçsuz kaldığını anlayan Monika, kapanış jeneriği ekrandan akarken oyunu siler ve oyun Monika'nın kendisinden, edebiyat kulübünü "içinde mutluluk bulunmadığı" için dağıttığını belirten bir not ile sonuçlanır.
Eğer oyuncu, tüm isteğe bağlı ara sahneleri tek bir oyunda izlediyse oyun daha olumlu bir son ile sona erer; bu, Sayori'nin intiharına şahit olmadan önce birkaç noktada oyunun kaydedilmesini ve geri yüklenmesini gerektirir. Bu durumda Sayori, oyuncuya tüm kulüp üyelerini duygusal olarak desteklediği için olan minnettarlığını ifade eder, gözyaşları içinde oyuncuya veda eder ve oyunu silmeden önce oyuncuya tüm kulüp üyelerinin onu sevdiğini temin eder. Kapanış jeneriğinden sonra, oyuncuya oyunun geliştiricisi Dan Salvato'dan oyunu geliştirmedeki amacını ve bir bütün olarak video oyunları hakkındaki görüşlerini açıklayan bir mesaj sunulur.
Eğer oyuncu oyuna başlamadan önce Monika'nın dosyasını dizinden silerse, kulübün lideri Sayori olur. Oyunun gerçek doğasını ve kendisinin oyun içindeki rolünü anlayan Sayori paniğe kapılarak oyunu kapamaya zorlar. Eğer oyuncu oyunu tekrar açarsa ekranda Sayori'nin kendini astığı bir görüntü belirir.


== Geliştirme ve yayımlanma ==
Doki Doki Literature Club!, Amerikalı programcı Dan Salvato tarafından yaklaşık iki yılda geliştirildi. Salvato, "anime ile olan sevgi-nefret ilişkisinden" bir görsel roman geliştirme ilhamı aldığını ve görsel roman türünde klişelerin bolca kullanıldığını belirterek izleyicinin zevkine hem yaralı hem de zararlı olarak gördüğü "sevimli kızların sevimli şeyler yapması" üzerine kurulu hikâyelerin çokluğundan bahsetti. Kendi ifadesine göre Salvato, anime hakkındaki kişisel görüşleri ne olursa olsun oyuncunun dikkatini çekecek bir oyun geliştirmeye çalışmıştı.

Oyunun korku unsurları hakkında Salvato, "yüzünüze korkunç görünen şeyler soktuğu için değil, sizi rahatsız ettiği için korkutucu olan şeylerden" ilham aldığını söyledi. Bunu başarmak için karakterlerin davranışlarıyla birlikte zamanla bozulacak olan sevimli bir ortam ve sonunda rolü ortaya çıkacak, oyunun kontrolünü oyuncudan ele geçiren bir kötü karakter geliştirdi. Oyunun korku unsurlarını geliştirirken Yume Nikki ve Eversion'dan ilham aldığını ifade etti ve ekibine görsel roman pazarının aynı benzer olay örgüsüne daha az bağımlı hale gelmesini istediğini vurguladı. Oyunun karakterleri tsundere gibi standart anime arketiplerine dayanıyordu ve Batılı görsel romanların Japon atmosferini vurgulamak için karakterlere Japon isimleri verildi. Bu formatın tek istisnası, diğer karakterlerden farklı doğasına bir ipucu olarak İngilizce bir isim alan Monika'ydı.

Salvato sanatsal beceriden yoksun olduğu için ilk karakter tasarımlarını oluştururken ücretsiz bir çevrimiçi anime karakteri oluşturma programı kullandı ve bu tasarımları oyunun test sürümlerinde kullandı. Bu kalitede bir ürünün potansiyel oyuncuları tatmin etmeyeceğini fark eden Salvato, Sekai Project için tercüman olarak çalışan bir arkadaşından karakterlerin kıyafetlerini ve saç stillerini çizmesini istedi. Salvato daha sonra ilk görsel geliştirmeyi Kagefumi'ye devretti; ancak kendisi projeden daha başlarında ayrıldı. Kagefumi'nin projeden ayrılmasından sonra Salvato serbest sanatçı Satchely ile iletişime geçti ve Satchely birkaç ay içinde son karakter sprite'larını geliştirdi. Sprite'lar, karakterlerin pozlarına daha fazla çeşitlilik kazandırabilmek için birkaç parça halinde oluşturuldu. Arka plan görüntüleri başlangıçta üç boyutlu modeller olarak oluşturuldu ve ardından sanatçı VelinquenT tarafından düzenlendi.
Projenin varlığı, 8 Eylül 2017'de Dan Salvato'nun Twitter'da "sonraki daha önce görülmemiş büyük projesiyle" ilgili bilgileri vermeye başlayacağını söyleyip oyunun karakterlerinin göz renkleriyle uyuşan renklere sahip dört karenin resmini paylaşmasıyla ortaya çıktı. 16 Eylül'de Team Salvato'nun Twitter hesabı ilk Tweet'ini paylaştı ve projenin bir video oyunu olduğunu açıkladı. Oyunun adı ve doğası ilk kez 22 Eylül'de halka duyuruldu. Aynı gün, Doki Doki Literature Club! itch.io'da yayımlandı ve daha sonra 6 Ekim 2017'de Steam'de kullanılabilir hale geldi. Oyun ücretsiz olsa da, oyuncular istekleri doğrultusunda oyuna istedikleri miktarda para ödeyebilirler. Oyuna 10 Amerikan dolarından fazla ödemek, içinde masaüstü ve mobil için duvar kağıtları, oyunun resmi müzikleri ve bir dijital konsept sanat kitapçığını içeren bonus bir "Fan Paketi"nin kilidini açar.
22 Ekim 2017'de Salvato, Team Salvato blogunda diğer konuların yanında oyunun yerelleştirilmesini ele alan bir yazı paylaştı. Yazı, kullanıcıların oyunu diğer dillere çevirmesine olanak sağlayacak bir "Fan Çeviri Kiti" geliştirme planlarını duyuruyordu. 10 Kasım'da ise, Salvato oyunun tek resmî çevirisinin Japonca dilinde olacağını söyledi.
1 Şubat 2018'de, Doki Doki Literature Club! karakterleri, Salvato'nun izniyle ana kahraman için karakter görünümleri olarak Yandere Simulator'a eklendi. Daha sonra 2018'de, Gaia Online'da Monika'nın "Just Dangerous Me" adı altında bir avatar olarak yayınlanması Salvato tarafından kendisinden izin alınmadığı ve avatarın indirilebilir içerik olarak satıldığı gerekçesiyle eleştirildi.


=== Sesler ve müzikler ===
Oyunun müziği, 15 ve 10 parçadan oluşan iki farklı Compact Disc halindedir. İlk disk oyunun tüm ana müziklerini içerirken ikinci disk remiksler ve alternatif düzenlemelerden oluşur.

Oyunun müzikleri Salvato tarafından bestelendi. Giriş müziği "Doki Doki Literature Club!", yaylı çalgılar eşliğinde piyano ve flüt ile hazırlandı. "Okay, Everyone!" bestesinin sahip olduğu beş farklı versiyonun dördü, karakterlerin her birini temsil eden farklı müzik aletleri (Monika'nın versiyonu için piyano, Yuri'nin versiyonu için pizzicato ve arp, Natsuki'nin versiyonu için ksilofon ve blokflüt, Sayori'nin versiyonu için ise ukulele) kullanılarak hazırlandı. Oyunun bitiş jeneriğinde çalan şarkı "Your Reality" ise Jillian Ashcraft tarafından seslendirildi. Oyuncu Sayori'nin intiharını keşfettiğinde çalan "Sayo-nara" ve oyunun üçüncü bölümünde çalan "Just Monika" dışında oyunun müzikleri çoğunlukla sakin ve huzurludur.
28 Eylül 2018'de Tokyo Game Show'da, oyunun reklamını yapmak amacıyla, tek parça içeren (enstrümantal versiyonunda "Your Reality") bir disk dağıtıldı. Oyunun müzikleri Nisan 2019'da iam8bit tarafından "crimson smoke" plağında yayımlandı.


=== Doki Doki Literature Club Plus! ===
Ocak 2020'deki duyurusunda Salvato, oyuna yeni içeriğin ekleneceğini; ancak bir devam oyunu geliştirmediğini belirtti. 11 Haziran 2021'de; Team Salvato ve yayıncı Serenity Forge, 30 Haziran'da Doki Literature Club Plus! isimli, Doki Doki Literature Club!'ın bir premium versiyonunu PlayStation 5, Xbox Series X ve Series S, PlayStation 4, Xbox One, Nintendo Switch ve Microsoft Windows için yayınlayacaklarını açıkladı. Fiziksel kopyaların da 30 Temmuz'a kadar yayınlanacağı duyurulmuştu, ancak COVID-19 pandemisi nedeniyle Eylül'ün sonuna ertelendi. Bunun yanında PlayStation 5, PlayStation 4 ve Nintendo Switch fiziksel bir versiyonun da var olacağı ve Serenity Forge'un çevrimiçi mağazası aracılığıyla satılacağı duyuruldu. Premium versiyon; karakterlerin ve arka planların kalitesini yükseltir ve oyuna altı yeni yan hikâye, kilidi açılabilir 100 yeni görsel, Nikki Kaelar, Jason Hayes ve Azuria Sky tarafından bestelenmiş 13 yeni müzik ve özelleştirilmiş çalma listeleri oluşturma veya tek bir parçayı tekrarlama seçeneklerine sahip bir müzik çalar ekler. Bunun yanında oyun, orijinalinde kullanılan Ren'Py motorundan Unity'e taşındı, bu da orijinal oyunda yapılamayan bazı özelliklerin eklenmesini ve oyunun çapraz platform gelişimini sağladı. Plus!, yayınlanmasının ilk iki haftasında 500.000 kez indirildi. Oyun daha sonra 12 Ağustos'ta macOS için yayınlandı.


== Tepkiler ==


=== Değerlendirme ===

Doki Doki Literature Club! çoğunlukla olumlu eleştiriler aldı ve Metacritic'te yedi incelemeye göre 100 üzerinden 78 puan topladı.
PC Gamer'dan Steven T. Wright oyunu "temsil ettiği türe postmodern bir aşk mektubu" olarak tanımladı ve oyunun yapısökümcü kalitesini Undertale ile Pony Island'a benzetti. RPGFan'dan Robert Fenner, geleneksel olarak "Key ve 5pb. gibi önemli görsel roman geliştiricilerinin, standart bir anime kahramanının destekleyici oyuncu kadrosuyla olan ilişkilerine dair günden güne uzun anlatılar ürettiğini" söyledi. Fenner'a göre bu türü revize etmek için önceden yapılan Higurashi no Naku Koro ni ve Hatoful Boyfriend gibi girişimler türlerinin "geleneksel klişelerinden kaçamadı ve dramatik potansiyellerini tam olarak ortaya çıkaramazken Doki Doki Literature Club! ise Ren'Py motorunun alışılmadık kullanımı ve olay örgüsünde beklenmedik değişiklikler sunması ile bu alanda başarılı oldu". With a Terrible Fate'den Kent Vainio'ya göre, "Doki Doki Literature Club! dört ana mekanizma (Oyuncunun beklentilerinin altüst olması, oyuncunun seçimi yanılsaması, oyuncunun oyunun hikâyesi içinde tuzağa düşürülmesi ve oyuncu ile oyun arasındaki dördüncü duvarın yıkılması) yoluyla benzersiz bir psikolojik korku deneyimi yarattı".
Oyunun eleştirmenleri, görünüşte oyunun karakter tasarımında belirgin bir anime tarzı olması ve amacının karakterlerden biriyle bir ilişki geliştirmek olması yüzünden tipik eroge oyunlarına olan benzerliği ile oyuncuyu şaşırtmayı başardığını vurguladı. Ek olarak, oyun karakterlerinin sprite aracılığıyla seyrek olarak gösterilen hareketlerinin anime klişelerinden oluşması ve oyuna nazik ve eğlenceli müziklerin eşlik etmesi eleştirmenler tarafından vurgulandı. Eleştirmenlere göre bunlar, oyuncunun karakterlere bağlanmasını sağlayacak standart bir görsel roman izlenimi yaratmak için bir araya getirildi. Oyunun Undertale ve Nier: Automata'ya benzeyen ahenkli yapısı da eleştirmenler tarafından dile getirildi. Jeuxvideo.com'dan VisualNovelist, oyunun görsel kalitesini Everlasting Summer'a benzetti. Eleştirmenler oyundaki korku unsurlarının oyuncunun oyunda olup bitenler üzerindeki kontrol hissinin yok edilmesi ve oyun dünyasındaki bozukluklardan kaynaklanan çaresizlik duygusu üzerine kurulduğuna dikkat çekti. Polygon'dan Victoria Rose, bu yaklaşımın izleyicinin ekranda olup bitenlere karşı soğuduğu geleneksel korku oyunları ve filmlerinden çarpıcı bir şekilde farklı olduğunu belirtti. Rock, Paper, Shotgun'dan Amy Josuweit daha önceki görsel romanlar alıcıyı çökerterek veya fazladan dosyalar ekleyerek dördüncü duvarı yıkarken, Doki Doki Literature Club!'ın yeni dosyalar eklemek yerine var olan dosyaları kasıtlı şekilde yok ederek formata olan bakış açısını değiştirdiğini söyledi. Kotaku'dan Gita Jackson, oyunun "gerçekten özel bir oyun" olduğunu söyledi ancak bunun yanında oyunun bazen "karşılıksız olarak aşırı" olmasını eleştirdi.
GQ'dan Tom Philip, oyunun hikâyesinin zaman zaman "şiir hakkında sonsuz miktarda anlamsız ve cilveli bir konuşma" gibi hissettirdiğini söyledi. Fenner oyunun Bechdel testini geçemediğini belirtti ve protagonisti bir "baştan çıkarıcı kazanova" olarak tanımladı. Ancak kendisi, hikâyenin nihayetinde "kızların gerçekleştirdiği ilerlemenin tamamen protagonist yüzünden olmadığı, ama kendisinin daha ziyade bir semptom olduğu", "harem anime/görsel romanlara karşı keskin bir polemik" olduğunu vurguladı. Fenner ayrıca, oyunun daha önce Katawa Shoujo gibi, "çok gerçek sorunların fetişleştirilmesine tehlikeli bir şekilde yaklaşıyor gibi göründüğünü" belirtti. Yine de eleştirmenler oyunun olay örgüsünün başarılı ve amaca uygun olduğunu onayladı. 8 Bit Rambles, Doki Doki Literature Club!'ın "en çılgın ve yapısökümcü haliyle aşkın etrafında döndüğünü" belirtti ve oyunu postmodern sanatın bir örneği olarak karakterize etti.


=== Ödüller ===
IGN'in 2017'nin En İyileri Ödülleri sırasında oyun; "En iyi PC Oyunu", "En İyi Macera Oyunu", "En İyi Hikâye" ve "En Yenilikçi" kategorilerinde Halkın Seçimi ödülünü kazandı. IGN ayrıca Doki Doki Literature Club!'a "2017'nin En İyi 18 Korku Oyunu" listesinde yer verdi. 2019'da ise oyunu, son 6 yılın en korkutucu oyunları sıralamasında 12. sıraya yerleştirdi. Nerd Much?, oyuna "Tüm Zamanların En Korkunç 50 Oyunu" listesinde 2020'de yer verdi. Oyun 2018 SXSW Oyun Ödülleri sırasında Matthew Crump Kültürel Yenilik Ödülü'nü kazandı ve Yılın Trend Belirleyici Oyunu'na aday gösterildi. Electronic Gaming Monthly "2017'nin En İyi 25 Oyunu" listesinde Doki Doki Literature Club!'ı 16. sıraya koydu. Oyun 2017 Steam Ödülleri'nde "Açıklaması Zor" kategorisinde aday gösterildi. Oyun ayrıca 2018'deki 18. Oyun Geliştiricilerinin Seçimi Ödülleri'nde şeref ödülüne layık görüldü. "Doki Doki Literature Club" kelime grubu, Dwango ve Pixiv tarafından her yıl hazırlanan "İnternet'in 100 Moda Sözcüğü" listesinde 2018 yılında 65. sırada yer edindi. 2019'da Polygon, "On yılın En İyi 70 Video Oyunu Karakteri" listesinde oyunun ana antagonisti Monika'ya, "On yılın En İyi 100 Video Oyunu" listesinde ise 66. sırada oyunun kendisine yer verdi. Ekim 2019'da Paste, oyunu "2010'ların En İyi 25 Korku Oyunu" listesinde 19. sıraya yerleştirdi.


=== İntihara teşvik iddiaları ===
Çeşitli medya organları tarafından oyun, zaman zaman gençleri intihara teşvik etmekle suçlandı ve bu açıdan Mavi Balina'ya benzetildi.  Şubat 2018'de, Rusya'nın İrkutsk şehrinde oyunun hayranı olduğu belirtilen 12 yaşındaki bir erkek çocuk intihar etti ve oyun intihardan sorumlu tutuldu.
Yine Şubat 2018'de İngiltere'nin Greater Manchester yerleşiminde 15 yaşındaki Ben Walmsley intihar etti. 26 Haziran'da dedektifler Ben'in intiharına dair araştırmalarını yayımladılar ve kendisinin Doki Doki Literature Club!'ın bir hayranı olduğunu belirttiler. Ben'in babası Darren Walmsley, oyunun "karanlık temaları" ile oğlunu "karanlık bir yere sürüklediğine" inandığını söyledi ve Ben'in oyun karakterlerinin çizimlerini bile yaptığını ifade etti. Darren ayrıca, oyunda böyle bir özellik bulunmamasına rağmen, oyun karakterlerinin oğlunun telefonuna mesajlar gönderdiklerini ve oğlunun bu sebeple sıklıkla geceleri uyandığını öne sürdü. Kasım 2018'de, Ben'in ölümünün sebeplerini bulmaya dair yapılan soruşturmalar sonuçlandı ve yargıç, Ben'in intiharı ile Doki Doki Literature Club! arasında doğrudan bir bağlantı tespit edilemediğine hükmetti.
Ben'in intiharından kısa süre sonra Şubat 2018'de, Hırvatistan'ın başkenti Zagreb'de 12 yaşındaki Rok Potz intihar etti. Potz'un intiharından sonra Rok'un annesi Mihaela Portz, oyunun oğlunun intiharına sebep olmuş olabileceğini söyledi ve Rok'un intiharının oyunu oynamaya başlamasından 2 ay sonra gerçekleştiğini belirtti. Mihaela, "başlangıçta her şey çok neşeli olduğu ve garip veya karanlık hiçbir şey olmadığı için oyunun doğasını anlamadı" ve oğlu kendisine "oyunun tuhaf ve biraz korkutucu olmaya başladığını söyledi, ancak oyunun gerçek doğasını onun ölümüne kadar fark edemedi". Annesinin ifadelerine göre, Rok'un "hayatında olup biten pek çok şey vardı ve Doki Doki bunlardan sadece biriydi". Olaydan sonra polis, oyun hakkında bir uyarı yayınladı ve oyunu gençlere karşı bir "risk" olarak tanımladı.
Eylül 2018'de Cornwall'daki Callington Topluluk Koleji yönetimi okulun öğrencilerinin ebeveynlerine kendilerini Doki Doki Literature Club! hakkında uyaran ve çocuklarının oyunla bağlantılı olmadıklarından emin olmalarını isteyen e-postalar gönderdi. Kolej yönetiminin iddialarından biri; oyunun +13 yaş sınırına sahip olması ve hem Android hem de iOS platformlarında mevcut olması küçük çocukların oyunu indirmesini kolaylaştırdığıydı, ancak mobil cihazlarda Doki Doki Literature Club! için resmî bir uygulama bulunmuyordu.


== Kültürel etkisi ==
Yayımlanmasının ilk üç ayında Doki Doki Literature Club! bir milyondan fazla kez indirildi ve yaklaşık bir ay sonra iki milyon indirmeyi aştı. Jacksepticeye ve PewDiePie'ın da aralarında olduğu video yayıncıları, Let's Play tarzı videoları ile oyunun popülerliğinin daha fazla yayılmasına yardımcı oldular. Oyun çeşitli internet memlerine ilham verdi (örneğin "Just Monika" ve "I Gently Open The Door") ve zaman zaman bir kült olarak nitelendirilen büyük bir çevrimiçi takipçi kitlesi elde etti. Salvato; oyunun ilham verdiği memlerden biri olan, Natsuki'nin geniş omuzları ve küçük göğsü nedeniyle aslında bir "trap" olduğuna dair "Trapsuki" memini, memin "gerçekten saygısız" ve "transfobik" olduğunu söyleyip "insanların cinsiyetleri hakkında şaka yapmayı sevmediğini ve daha çok diğer insanları bunun düşündükleri gibi olmadığına ikna etmeye çalıştığını" belirterek eleştirdi. Bunların yanında, oyun Neo-Naziler tarafından da internet memlerinde kullanıldı.

Oyunun ana antagonisti Monika, oyunun hayranları tarafından iyi karşılandı ve "kendini sevdiren, pasif-agresif, meymenetsiz ve nükteli" olarak tanımlandı. Monika's After Story gibi çeşitli hayran yapımlarına konu olan Monika, bunun yanında kendisiyle ilgili yapılan memler ("Just Monika" gibi) ile oyunun en popüler karakterlerinden biri haline geldi. Salvato, karakterin bu kadar popüler olmasını beklemediğini belirterek Monika'nın olumlu karşılanmasını ve elde ettiği büyük popülariteyi "şaşkınlıkla karşıladı".
GQ'dan Tom Philip oyunun "oynadığı en korkutucu oyunlardan biri" olduğunu ve oyunun oyuncuyu "yanlış bir güvenlik duygusu ile kandırdıktan" sonra "şimdiye kadar gördüğü en harika özgün anlatım tekniklerinden birine" dönüştüğünü söyledi.


=== Temalar ve analiz ===
Doki Doki Literature Club!, sıklıkla görsel roman türünün hicivsel bir örneği olarak gösterildi. Rock, Paper, Shotgun'dan Steven T. Wright oyun hakkında "oyun evreni kendi dikişlerinden ayrılırken bile, oyun hâlâ bıçaklarını size, oyuncuya çevirmiyor, bunun yerine kendi kendini imha etmeyi seçiyor ve sanat dışında hiçbir şeyi ortaya çıkarmıyor" dedi. Oyun çoğu zaman, Dan Salvato'nun "geleneksel görsel roman klişesi olan 'sevimli kızların sevimli şeyler yapmasını' bıçaklamak istediğine" dair sözüyle birlikte flört simülasyonlarının ve onları oynayan kişilerin bir eleştirisi olarak görüldü. Oyun ayrıca, keder ve ruhsal bozukluk üzerine bir yorum ve tedavi edilmemiş depresyonun tehlikeleri ve özellikle intiharın sonuçları hakkında uyarıcı bir hikâye olarak yorumlandı.
Oyunun "zamanın en ünlü görsel romanı" olduğunu söyleyen Encyclopedia of Science Fiction da oyunun üstkurmacalı yapısının özgünlüğünü vurguladı.


== Notlar ==


== Kaynakça ==
Özel

Genel
Salvato, Dan (2017). Doki Doki Literature Club! Concept Art Booklet (İngilizce). 


== Dış bağlantılar ==
Resmî site
Doki Doki Literature Club Plus! resmî sitesi 16 Ağustos 2021 tarihinde Wayback Machine sitesinde arşivlendi.
YouTube'da Doki Doki Literature Club! Trailer
YouTube'da Doki Doki Literature Club Plus - Official Exclusive Announcement Trailer
IMDb'de Doki Doki Literature Club!
MobyGames'te Doki Doki Literature Club!
The Visual Novel Database'de Doki Doki Literature Club! 15 Ocak 2021 tarihinde Wayback Machine sitesinde arşivlendi.
Metacritic'te Doki Doki Literature Club! 15 Şubat 2018 tarihinde Wayback Machine sitesinde arşivlendi.

Royal Society of Literature (RSL; Türkçe: Kraliyet Edebiyat Topluluğu), 1820'de Kral IV. George tarafından "edebî değerleri ödüllendirmek ve edebî yetenekleri körüklemek" amacıyla kurulmuş bir eğitim topluluğudur. Birleşik Krallık'ta edebiyatın sesini temsil eden bir dayanışma derneği olan RSL, şu anda en iyi yazarlar arasından seçilen yaklaşık 600 üyeye sahiptir.


== Tarihçe ==
Royal Society of Literature, 1820'de IV. George'un himayesinde "edebî değerleri ödüllendirmek ve edebî yetenekleri körüklemek" amacıyla kuruldu ve ilk başkanı Thomas Burgess seçildi.


=== Fellowship ===
Genellikle 14 yeni: toplum Edebiyat Royal Society of 600 hakkında Fellow of mevcut seviyesini korumaktadır adamlar her yıl seçilir, post-Nominal harfler FRSL kullanmanın ayrıcalığını atfedilmektedir.


== Başkanların listesi ==
1820–1832 Piskopos Thomas Burgess
1832–1833 Rab Dover
1834–1845 Ripon Kontu
1845–1849 Henry Hallam
1849–1851 Northampton Marki
1851–1856 Carlisle Kontu
1856–1876 Rt Rev. Connop Thirlwall (1874 yılına kadar Aziz David Piskoposu)
1876–1884 Prens Leopold (1881'den Albany Dükü)
1885–1893 Sir Patrick Colquhoun
1893–1920 Halsbury Kontu
1921–1945 Crewe Markisi
1946–1947 Lytton Kontu
1947–1982 Saffron Walden'ın Lord Butler'ı
1982–1988 Sir Angus Wilson
1988–2003 Hillhead Lord Jenkins
2003–2008 Sir Michael Holroyd
2008–2017 Colin Thubron
2017–günümüz Marina Warner


== Fellows ==
Royal Society of Literature, post-nominal olarak FRSL kullanma hakkına sahip 600'den fazla Fellow'dan oluşur. Royal Society of Literature yeni üyeleri, mevcut üyeleri tarafından seçilir. Burs için aday gösterilebilmesi için, bir yazarın iki edebi değer eseri yayınlamış olması ve adayların bir RSL bursiyeri tarafından atanması gerekir. Tüm adaylıklar, yeni üyeleri seçmek için yılda iki kez oy kullanan Kraliyet Edebiyat Derneği Konseyi üyelerine sunulur. Başarılı olamayan adaylar, teklif edildikleri yıldan itibaren üç yıl boyunca her seçimde yeniden değerlendirilir.
Yeni seçilen üyeler, Topluluğun Genel Kurul'unda ve yaz partisinde tanıtılır. Başkan her biri için bir alıntı okurken, 1820 yılına dayanan deftere isimlerini ya TS Eliot'un dolma kalemini ya da Byron'ın kalemini kullanarak imzalamaya davet ediliyorlar. 2013 yılında Charles Dickens'ın tüy kalemi emekli edilerek yerine Eliot'un dolma kalemi  konuldu ve 2018'de George Eliot'un kalemi tercih olarak sunuldu, RSL tarihinde ilk kez bir kadın yazara ait bir kalem bir seçenekti.


== Kaynakça ==


== Dış bağlantılar ==
Kraliyet Edebiyat Derneği web sitesi 4 Aralık 2016 tarihinde Wayback Machine sitesinde arşivlendi.
RSL iki yılda bir dergi 29 Ekim 2016 tarihinde Wayback Machine sitesinde arşivlendi.
RSL edebiyat ödülleri ve ödülleri 30 Aralık 2016 tarihinde Wayback Machine sitesinde arşivlendi.
Mevcut RSL Üyeleri 5 Mart 2015 tarihinde Wayback Machine sitesinde arşivlendi.
Roy Jenkins ve Kraliyet Edebiyat Topluluğu - Birleşik Krallık Parlamentosu Yaşayan Miras 22 Eylül 2021 tarihinde Wayback Machine sitesinde arşivlendi.

'Avustralya Sınıflandırma Kurulu (İngilizce: Australian Classification Board) ya da eski adıyla Film ve Edebiyat Sınıflandırma Bürosu (İngilizce: Office of Film and Literature Classification) Avustralya'da film, video oyunu ve yayımları sınıflara ayırmakta olan Sınıflandırma Kurulu için idari destek sağlayan yasal sansür ve sınıflandırma organıdır. Ayrıca ve geçerli bir başvuru yapıldığı zaman film, bilgisayar oyunu ve yayımların tenkidini yapan Sınıflandırma Eleştiri Kurulunu bünyesinde barındırmaktadır.
Sınıflandırma Kurulu ve Sınıflandırma Eleştiri Kurulu, Sınıflandırma (Yayım, Film ve Bilgisayar oyunları) Eylemi 1995 (Cth) tarafından kurulmuştur. Bu eylem aynı zamanda Ulusal Sınıflandırma Şifresi'ni kapsamaktadır.
Film ve Edebiyat Sınıflandırma Bürosu, adından 'sansür' ibaresini çıkartmıştır. Ancak, sınıflandırma istemini kabul etmeyerek medyayı sansürleme ve yasa dışı medyayı kiralama, sergileme ve ithal etme gücüne sahiptir.


== Dış bağlantılar ==
OFLC Resmi Web Site21 Mart 2012 tarihinde Wayback Machine sitesinde arşivlendi.

Stanford Encyclopedia of Philosophy (SEP), çevrimiçi bir felsefe ansiklopedisini, İnternet kullanıcıları tarafından ücretsiz olarak erişilebilen felsefe alanındaki orijinal makalelerin hakemli yayınlarıyla birleştirir. Stanford Üniversitesi tarafından sürdürülmektedir. Her giriş, dünya çapındaki birçok akademik kurumdan profesörler de dahil olmak üzere bu alandaki bir uzman tarafından yazılır ve geliştirilir. Ansiklopediye katkıda bulunan yazarlar, Stanford Üniversitesi'ne makaleleri yayınlama izni verir, ancak bu makalelerin telif hakkını saklı tutar.
Ansiklopedi 1995'te Edward N. Zalta tarafından kuruldu. Zalta'nın amacı sürekli güncellenen dinamik bir ansiklopedi oluşturmaktı. Bu nedenle, geleneksel ansiklopediler gibi eskimeyeceği düşünüldü. Ansiklopedi, politikası gereği tartışmalı konularda birbiriyle zıt düşünen akademisyenlere söz hakkı tanıdı. Başlangıçta SEP, ABD'den kamu fonuyla desteklendi. Daha sonra üniversiteye gelen bağışlarla açık erişimini sürdürdü.


== Yaklaşım ve tarihçe ==

(Mart 2018 (Mart 2018) itibarıyla),  SEP  yaklaşık 1.600 yayınlanmış giriş içeriyor. Ansiklopedi, çevrimiçi durumunun yanı sıra çoğu ansiklopedi ve akademik dergi'nin geleneksel akademik yaklaşımını kullanır ansiklopedi kapsamındaki alanda yetkin (uzman olarak kabul edilmese de) bir editör veya editör komitesi tarafından seçilen uzman yazarlar ve akran denetimi aracılığıyla yüksek kaliteye ulaşmayı hedefler.
Ansiklopedi 1995 yılında Edward N. Zalta düzenli olarak güncellenen dinamik bir ansiklopedi sağlamak amacıyla oluşturuldu ve bu nedenle geleneksel basılı ansiklopedilerde olduğu gibi tarih atılmadı. Ansiklopedi tüzüğü, tek bir konudaki rakip makalelerin akademisyenler arasındaki gerekçeli anlaşmazlıkları yansıtmasına izin veriyor. Başlangıçta SEP, Ulusal Beşeri Bilimler Vakfı ve Ulusal Bilim Vakfı'ndan ABD kamu finansmanı ile geliştirildi. Ansiklopediye açık erişimi korumaya yönelik uzun vadeli bir kaynak geliştirme planı, birçok üniversite kütüphanesi ve kütüphane konsorsiyumu tarafından desteklenmektedir. Bu kurumlar, SEP Bilimsel Yayıncılık ve Akademik Kaynaklar Koalisyonu tarafından, Uluslararası Kütüphane Konsorsiyumu Koalisyonu ve Güneydoğu Kütüphane Ağı ile işbirliği içinde tasarlanan bir plan kapsamında, Beşeri Bilimler için Ulusal Bağış'tan gelen uygun fonla katkıda bulunur.


== Ayrıca bakınız ==
Encyclopedia of Philosophy
Internet Encyclopedia of Philosophy
Nelson's Perpetual Loose Leaf Encyclopaedia
Routledge Encyclopedia of Philosophy
Çevrimiçi anksiklopediler listesi


== Kaynakça ==


== Dış bağlantılar ==
Resmî site
Resmi yansı web siteleri:
Amsterdam Üniversitesi Mantık, Dil ve Hesaplama Enstitüsü'nden Stanford Felsefe Ansiklopedisi yansısı 5 Ağustos 2019 tarihinde Wayback Machine sitesinde arşivlendi.
Sidney Üniversitesi Kütüphanesi'nden Stanford Encyclopedia of Philosophy yansısı 28 Temmuz 2019 tarihinde Wayback Machine sitesinde arşivlendi.

Yasal düzeyde diplomatik ilişkiler 1958 yılında kuruldu ve daha sonra 1960'ta büyükelçi rütbesine yükseldi. Türkiye, 1962'de Nijerya'nın başkenti Lagos'ta bir büyükelçilik açtı. Türkiye Büyükelçiliği, Nijerya'nın Abuja'yı yeni başkent ilan etmesinden sonra 2001 yılında Abuja'ya taşındı.
Nijerya ve Türkiye, İİT ve D-8'e üyelikleri aracılığıyla işbirliği yapmaktadır.


== Diplomatik İlişkiler ==
Nijerya İç Savaşı'na kadar Nijerya ve Türkiye çok güçlü ilişkilere sahipti. Bu güçlü ilişki, Nijerya İç Savaşı sırasında zayıfladı. Türkiye iç savaş sırasında tarafsız kaldı ve  iki tarafa da silah satmayı reddetti. İlişkiler 1990'ların başında dış politikada yakın işbirliği ile yeniden gelişti.
1990 yazında Irak'ın Kuveyt'i işgaliyle başlayan Körfez krizi sırasında iki ülke işbirliği yaptı. Her iki ülke de BM politikasının aktif bir destekçisi oldu.


== Cumhurbaşkanlığı Ziyaretleri ==


== Ekonomik İlişkiler ==
İki ülke arasındaki ticaret hacmi 2019 yılında 726 milyon ABD doları olmuştur.
İstanbul'dan Abuja, Kano, Lagos ve Port-Harcourt'a direkt uçuşlar vardır.


== Ayrıca bakınız ==
Türkiye'nin dış ilişkileri


== Kaynakça ==


== Konuyla ilgili yayınlar ==
"Nigeria's External Economic Relations, 1960-1985," Pt. 2. Afrika Spectrum [Hamburg], 2, 1986, pp. 143–61.
"Principles and Practices of Nigeria's Military Government." pp. 67–91 in John Harbeson (ed.), The Military in African Politics. New York: Praeger, 1987.
Adamolekun, Ladipo. (ed.). Nigerian Public Administration, 1960-1980. Ibadan: Spectrum Books, 1985.
Adamolekun, Ladipo. Politics and Administration in Nigeria. Ibadan: Spectrum Books, 1986.
Adamu, Haroun, and Alaba Ogunsanwo. Nigeria: The Making of the Presidential System 1979 General Elections. Kano, Nigeria: Triumph, 1983.
Adejuyigbe, Omolade, Leo Dare, and Adevanti Adepoju (eds.). Creation of States in Nigeria: A Review of Rationale, Demands, and Problems. (Papers presented at National Conference on Creation of States in Nigeria, February pp. 24–28, 1982, University of Ife.) Lagos: 1982.
Adekson, J. Bayo. Nigeria in Search of a Stable Civil-Military System. Boulder, Colorado: Westview Press, 1981.
Afonja, Simi, and Tola Olu Pearce (eds.). Social Change in Nigeria. London: Longman, 1986.
Aguda, T. Akinola. The Judiciary in the Government of Nigeria. Ibadan: New Horn Press, 1983.
Ajayi, J.F. Ade, and Bashir Ikara (eds.). Evolution of Political Culture in Nigeria. Ibadan: Ibadan University Press for Kaduna State Council for Arts and Culture, 1985.
Ake, Claude (ed.). The Political Economy of Nigeria. London: Longman, 1985.
Akindele, R.A. "Nigeria's External Relations, 1960- 1985," Pt. 1. Afrika Spectrum [Hamburg], 1, 1986, pp. 5–34.
Akindele, R.A., and Bassey E. Ate. "Nigeria's Foreign Policy, 1986-2000 A.D.: Background and Reflections on the Views from Kuru," Afrika Spectrum [Hamburg], 3, 21, 2016, pp. 363–70.
Akpan, NtieyangUdo. The Struggle for Secession, 1966-70. London: Cass, 1972.
Aluko, Olajide (ed.). Essays on Nigerian Foreign Policy. London: Allen and Unwin, 1981.
Anifowose, Rem. Violence and Politics in Nigeria: The Tiv and Yoruba Experience. New York: Nok, 1982.
An Introduction to Nigerian Government and Politics. Bloomington: Indiana University Press, 1982.
Asobie, H.A. "Bureaucratic Politics and Foreign Policy: The Nigerian Experience, 1960-1975," Civilisations [Brussels], 30, Nos. 3-4, 1980, pp. 253–70.
Awa, Erne O. Federal Government in Nigeria. Berkeley: University of California Press, 1964.
Awolowo, Obafemi. Awo: Autobiography of Chief Obafemi Awolowo. Ibadan: 1960.
Ayeni, Victor, and Kayode Soremekun (eds.). Nigeria's Second Republic. Lagos: Daily Times, 1988.
Ayoade, John A.A. "Ethnic Management in the 1979 Nigerian Constitution," Publius, 16, No. 2, Spring 1986, pp. 73–90.
Azikiwe, Nnamdi. My Odyssey: An Autobiography. London: Hurst, 1970.
Bello, Ahmadu. My Life: An Autobiography. London: 1962. Bienen, Henry. Political Conflict and Economic Change in Nigeria. London: Cass, 1985.
Bienen, Henry, and V.P. Diejomaoh (eds.). The Political Economy of Income Distribution in Nigeria. New York: Holmes and Meier, 1981
Biersteker, Thomas J. Multinationals, the State, and Control of the Nigerian Economy. Princeton: Princeton University Press, 1987.
Coleman, James Smoot. Nigeria: Background to Nationalism. Berkeley: University of California Press, 1958.Collins, Paul. Administration for Development in Nigeria: Introduction and Readings. Lagos: African Education Press, 1980.
de St. Jorre, John. The Nigerian Civil War. London: Hodder and Stoughton, 1972.Diamond, Larry. Class, Ethnicity, and Democracy in Nigeria: The Failure Crisis and Conflict in Nigeria: A Documentary Sourcebook. (2 vols.) London: Oxford University Press, 1971.
Elaigwu, J. Isawa. Gowon: The Biography of a Soldier-Statesman. Ibadan: West Books, 1986.Falola, Toyin (ed.). Britain and Nigeria: Exploitation or Development? London: Zed Books, 1987.
Falola, Toyin, and Julius Omozuanvbo Ihonvbere. The Rise and Fall of Nigeria's Second Republic, 1979-83. London: Zed Books, 1985.
Gambari, Ibrahim Agboola. Party Politics and Foreign Policy: Nigeria During the First Republic. Zaria, Nigeria: Ahmadu Bello University Press, 1980.
Garba, Joseph Nanven. Diplomatic Soldiering: Nigerian Foreign Policy, 1975-1979. Ibadan: Spectrum Books, 1987.
Gboyega, Alex. Political Values and Local Government in Nigeria. Lagos: Malthouse Press, 1987.
Graf, William. "Issues and Substance in the Prescription of Liberal- Democratic Forms for Nigeria's Third Republic," African Affairs [London], 88, No. 350, January 1989, pp. 91–100. The Nigerian State. London: Currey, 1989.
Harbeson, John (ed.). The Military in African Politics. New York: Praeger, 1987.
Ibrahim, Jibrin. "The Political Debate and the Struggle for Democracy in Nigeria," Review ofAfrican Political Economy [Sevenoaks, Kent, United Kingdom], No. 37, December 1986, pp. 38–48.
Ihonvbere, Julius Omozuanvbo. "Economic Contraction and Foreign Policy in the Periphery: A Study of Nigeria's Foreign Policy Towards Africa in the Second Republic," Afrika Spectrum [Hamburg], 3, 22, 1987, pp. 267–84.
Ikporukpo, C.O. "Politics and Regional Policies: The Issue of State Creation in Nigeria," Political Geography Quarterly [London], 5, No. 2, 1986, 127-39.
Instability and Political Order: Politics and Crisis in Dudley, Billy Nigeria. Ibadan: Ibadan University Press, 1973.
Joseph, Richard A. Democracy and Prebendal Politics in Nigeria: The Rise and Fall of the Second Republic. New York: Cambridge University Press, 1987.
Kastfelt, Niels. "Rumours of Maitatsine: A Note on Political Culture in Northern Nigeria," African Affairs [London], 88, No. 350, January 1989, pp. 83–90.Kirk-Greene, Anthony Hamilton Millard (ed.). "A Sense of Belonging: The Nigerian Constitution of 1979 and the Promotion of National Loyalty," Journal of Commonwealth and Comparative Politics [London], 26, No. 2, July 1988, pp. 158–72.
Kirk-Greene, Anthony Hamilton Millard, and D. Rimmer. Nigeria since 1970: A Political and Economic Outline. New York: Africana, 1981.Luckham, Robin. The Nigerian Military: A Sociological Analysis of Authority and Revolt: 1960-67. Cambridge: Cambridge University Press, 1971.
Mackintosh, John P. (ed.). Nigerian Government and Politics. London: Allen and Unwin, 1966.
Madunagu, Edwin. Problems of Socialism: The Nigerian Challenge. Lon- don: Zed Books, 1982.
Miles, William F.S. Elections in Nigeria: A Grassroots Perspective. Boul- der, Colorado: Lynne Rienner, 1988.
Nigeria's Presidential Constitution: The Second Experiment in Constitutional Democracy. London: Longman, 1984.
Nigerian Government and Politics under Military Rule, 1966-79. New York: St. Martin's Press, 1979.
Nwabueze, Benjamin Obi. A Constitutional History of Nigeria. Essex, New York: Longman, 1982.
Nwokedi, Emeka. "Sub-Regional Security and Nigerian Foreign Policy," African Affairs [London], 84, No. 335, April 1985, pp. 195–209.
Okonjo, I.M. British Administration in Nigeria, 1900-1950: A Nigerian View. New York: Nok, 1974.
Olowu, Dele. "Bureaucratic Corruption and Public Accountability in Nigeria: An Assessment of Recent Developments," International Review of Administrative Sciences [Brussels], 51, No. 1, 1985, pp. 7–12.
Oluleye, James J. Military Leadership in Nigeria, 1966-1979. Ibadan: Ibadan University Press, 1985.
Othman, Shehu. "Classes, Crises, and Coup: The Demise of Shagari's Regime," African Affairs [London], 83, No. 333, October 1984, pp. 441–61.
Oyediran, Oye (ed.). Essays on Local Government and Administration in Nigeria. Lagos: 1988.
Oyovbaire, Sam Egite (ed.). Federalism in Nigeria: A Study in the De- velopment of the Nigerian State. New York: St. Martin's Press, 1984.
Paden, John N. Ahmadu Bello, Sardauna ofSokoto: Values and Leadership in Nigeria. London: Hodder and Stoughton, 1986. Religion and Political Culture in Kano. Berkeley: University of California Press, 1973.
Panter-Brick, S.K. (ed.). Nigerian Politics and Military Rule: Prelude to the Civil War. London: Athlone Press, 1970.Soldiers and Oil: The Political Transformation ofNigeria. London: Cass, 1978.
Post, Ken. The Nigerian Federal Election of 1959. Ibadan: 1963.
Parties and Politics in Northern Nigeria. London: Cass, 1968.
Sanda, A.O., Olusola Ojo, and Victor Aveni (eds.). The Impact of Military Rule on Nigeria's Administration. Ile-Ife, Nigeria: Faculty of Administration, University of Ife, ca. 1987.
Schwarz, F. Nigeria: The Tribes, the Nation, or the Race. The Politics of Independence. Westport, Connecticut: Westview Press, 1965.
Shaw, Timothy M., and Julius Omozuanvbo Ihonvbere. Towards a Political Economy of Nigeria: Petroleum and Politics at the (Semi)-Periphery. Brookfield, Vermont: Avebury, 1988.
Sklar, Richard L. Nigerian Political Parties: Power in an Emergent African Nation. Princeton: Princeton University Press, 1963.
Stremlau, John J. The International Politics of the Nigerian Civil War, 1967-1970. Princeton: Princeton University Press, 1977.
Suberu, Rotimi Timothy. "Federalism and Nigeria's Political Future: A Comment," African Affairs [London], 87, No. 348, July 1988, pp. 431–39.
Teal, Francis. "Domestic Policies, External Constraints, and Economic Development in Nigeria since 1950," African Affairs [London], 87, No. 346, January 1988, pp. 69–81.
Tukur, Mahmud, and Tunji Olagunju (eds.). Nigeria in Search of a Viable Polity. (Papers presented at Conference on Institutional and Administrative Perspectives for National Development.) Zaria, Nigeria: Baraka Press, 1972.
Ukwu, I. Ukwu (ed.). Federal Character and National Integration in Nigeria. Kuru, Nigeria: National Institute for Policy and Strategic Studies, 1987.
Vivekananda, F., and B.E. Aigbokhian. "Militarization and Economic Development in Nigeria," ScandinavianJournal ofDevelopment Alternatives [Stockholm], 6, Nos. 2-3, 1987, pp. 106–21.
Whitaker, C. Sylvester. The Politics of Tradition: Continuity and Change in Northern Nigeria, 1946-66. Princeton: Princeton University Press, 1970.
Williams, Gavin (ed.). Nigeria: Economy and Society. London: Collings, 1976.
Zartman, I. William (ed.). The Political Economy of Nigeria. New York: Praeger, 1983.

Teknoloji ya da uygulayım bilimi, (Yunanca: τέχνη, tekno; "zanaat, beceri, el sanatları"; Yunanca: -λογία; -loji) İnsanlığın, içinde bulunduğu koşullarla baş etmedeki yetersizliğini gidermek üzere faydalanabileceği malzeme, alet, araç ve yöntemlerin; bulunması, geliştirilmesi ve üretilmesi süreçlerine verilen addır.
Avcı-Toplayıcı çağlarda kullanılan taş, sopa, ok, yay, kütük kano, tekerlekten; tarım toplumlarında kullanılan toprak kap kacak, pulluk, at/öküz arabası, taş yapılar, yelkenli kayıklara; yerleşik düzene geçen topluluklarda kullanılan kerpiç barınaklar, köprüler, yel değirmenleri, piramidler, çelik, baruttan; günümüzde, uzay araştırmalarında veya parçacık hızlandırma deneylerinde kullanılan gelişmiş laboratuvar donanımlarına kadar tüm araç ve gereçler, insanın doğa karşısındaki zayıflık veya yetersizliğini gidermek üzere üretilmişlerdir. Aynı zamanda, insanın doğaya karşı en yıkıcı silahı olmuştur. Teknolojik bilgi ve üretim seviyesi, tarihi boyunca devletlerin kurulması ve yıkılmasında, en güçlü etkenlerden biri haline gelmiştir. Silah, sağlık ve besin sektörleri, teknolojinin en gelişmiş araçlarını kullanmaya eğilim gösterirlerken, teknolojinin geliştirilmesinde de en çok yatırım yapan sahalardır. Teknolojik çalışmalar ile bilimsel araştırmalar aynı alanlar değillerdir fakat birbirini destekler. Bilim, bilimsel bilgiyi üretir; teknoloji ise bu bilgiyi araç geliştirilmesi ve yapımında kullanır. Teknoloji kullanımı farklı sanayi kollarının gelişimini sağlamıştır.


== Teknoloji ve Kısıtları ==
Teknoloji 19. yüzyılda buharlı makinelerin geliştirilmesi ve ardından elektriğin güç kaynağı olarak kullanılmasıyla, üretimde ciddi artışlar olmuştur. Bunu takiben, hızla artan enerji ihtiyacı ve enerji kaynaklarının sınırlı olması, teknolojik gelişmelerin önünde duran en önemli sorunlardan biri olagelmiştir.
20. yüzyıl sonu ve 21. yüzyıl başlarında bilgisayar ve internet teknolojilerinin hızla devreye girmesiyle, bu teknolojilerin gereksinim duyduğu yüksek özellikli malzemelerin kıtlığı, bir diğer kısıtlayıcı etken olarak öne çıkmıştır.
Günümüzde, enerji kaynaklarının kıtlığı ve malzemelerin sınırlayıcı etkilerine rağmen; kuantum fiziğinin bulguları, yapay zekâ yazılımlarının geliştirilmesi ve bu bilgilerin makinelerde kullanılmaya başlanması, insanlık tarihi boyunca yaşanan en büyük uygarlık sıçramalarından biri olarak öngörülüyor.


== Teknoloji ve toplumlar üzerindeki etkisi ==
Teknolojik araçların sağladığı kolaylıklar ve bolluk; insan etkinliği, etkileşimi, davranışları üzerinde önemli farklılaşmalara ön açmıştır. Bu kolaylıklardan dolayı insanın kendi doğal beceri ve yeteneklerine yabancılaşması veya bilişsel özelliklerinin zayıflaması veya yitmesi, insanın tümüyle doğasından ve doğadan kopup kopmayacağı, kopuyorsa bunun ne tür sonuçlar doğuracağı, her zaman merak ve tartışma konusu olmuştur. Yeni teknolojilerin birkaç dev şirketin tekelinde toplanıyor olması, alışılagelmiş olan devlet ve toplum yapılarında çözülmelere yol açıp açmayacağı sorgulanmaktadır.


== Kaynakça ==

"Ayo Technology", Amerikalı rapçi 50 Cent'in üçüncü stüdyo albümü Curtis'ten çıkan dördüncü teklisi. Parçanın ilk adı "Ayo Pornography" iken daha sonra "Ayo Technology", daha sonra da "She Wants It" olarak değiştirilmiştir. Sonunda parçanın adı "Ayo Technology" olarak belirlenmiştir. 50 Cent'e bu parçada pop şarkıcısı Justin Timberlake ve prodüktör Timbaland vokallerde eşlik etmektedirler. 2008 Grammy Ödülleri'nde şarkı, "En İyi Rap Şarkısı" dalında ödüle aday gösterilmiştir.


== Video ==

Şarkının video klibi Joseph Kahn yönetmenliğinde, Londra'da çekilmiştir. Video klibin tanıtımı BET kanalında 2 Ağustos 2007 tarihinde yapılmıştır.
Timbaland, video klipteki rolünde "touchscreen" adında bir cihaz kullanmaktaydı.


== Liste başarıları ==
"Ayo Technology", Billboard Hot 100 listesine 22 numaradan girerek 50 Cent'in bu listeye en yüksek girişi yapan şarkısıdır. Şarkı, listede 5 numaraya ulaşarak 50 Cent'in bu listedeki onuncu ilk 5'e giren hiti olmuştur. Şarkı, Birleşik Krallık listesine dijital yükleme satışlarıyla 10 numaradan giriş yapmış ve 50 Cent'in bu listedeki ilk 10'a giren sekizinci şarkısı olmuştur. "Ayo Technology", listede 2 numaraya ulaşarak, 50 Cent'in bu listede en yüksek başarı gösteren şarkısı haline gelmiştir.


== Listeler ==


== Kaynakça ==

Art deco Fransa  kökenli sanat akımıdır. 1920'li yıllardan sonra, özellikle mimari alanında görülmüştür. Adını 1925 yılında yapılan Exposition Internationale des Arts Décoratifs et Industriels Modernes (Uluslararası Modern Dekoratif ve Sınai Sanatlar) sergisinden almıştır. Art nouveau'nun hemen ardından gelen bu akım, ondan farklı olarak el emeğine değil, sanayiye dayalıdır. Desenleri geometriktir. Art nouveau'da olduğu gibi Gotik süsleme öğelerinden yararlanılır. 1930'lardan sonra, mimarların mimariyi süsten ayırmak istemeleri ve süslemeyi değil işlevselliği savunmalarıyla son bulmuş; fakat 1960'lı yıllarda yeniden saygı görmeye başlamıştır.
Art deco'nun ilk büyük örneğinin Eliel Saarinen'in Helsinki Garı olduğu öne sürülür. Ankara Garı, Chrysler Binası, Rockefeller Center, Empire State Binası ve Streamline, art deco'nun mimarideki en bilinen ve en görkemli eserleridir.


== Etki ==


=== Yirminci yüzyılın ilk avangart akımları ===
Art Deco tek bir stil değil, farklı ve bazen birbiriyle çelişen stillerin bir koleksiyonuydu. Ödünç alınan tarzlar arasında fütürizm, Orfizm, işlevselcilikve modernizm genel olarak yer alıyordu. Kübizm, tuvalden tekstil malzemesine veya duvar kağıdına aktarıldığında Art Deco estetiğindeki dekoratif potansiyelini ortaya koyar. Sonya Delaunay giysi tasarımlarını soyut ve geometrik tarzlarda, "canlı tablolar ya da canlı formların heykelleri gibi" sunar.


=== Antik ve Avrupa dışı medeniyetler ===
Art Deco yüzeyler birçok farklı stili ödünç almış ve kullanmıştır. Bunlar arasında Museum du Louvre, Museum of Man ve National Museum of African and Oceanian Art'da görülebilen dünyanın dört bir yanından postmodern sanat da vardı. Arkeolojiye olan ilgi de Pompeii, Troy ve 18. Hanedan firavunu Tutankhamun'un mezarındaki kazılar nedeniyle popülerdi. Sanatçılar ve tasarımcılar motifleri birleştirdi antik Mısır'dan, Afrika, Mezopotamya, Yunanistan, Roma, Asya, Mezoamerikave Makine Çağı unsurları ile Okyanusya.


=== Birinci Dünya Savaşı öncesi geçmiş ===
Mimaride Art Deco, Art Nouveau'nun halefi ve ona bir tepki olarak 1895-1900 yılları arasında Avrupa'da gelişen ve Avrupa ve Amerikan mimarisine hakim olan Güzel Sanatlar ve neoklasisizm ile birlikte var olan bir stildi. 1905 yılında Eugène Grasset, birkaç yıl önce Paris'te çok popüler olan Hector Guimard'ın dalgalı Art Nouveau tarzının aksine (ve ondan bir ayrılış olarak) geometrik unsurların, şekillerin, motiflerin ve bunların varyasyonlarının dekoratif yönlerini sistematik olarak incelediği Kompozisyonel Tasarım Yöntemi "Düz Çizgilerin Unsurları" 'nı yazdı ve yayınladı.


== Kaynakça ==

Ünlü Amerikalı pop müzik sanatçısı Madonna'nın 2000 çıkışlı sekizinci albümüdür. Albüm, Ray of Light gibi farklı dans ögelerini bir araya getirmiştir. Albüm, konsept olarak, yine farklı stillerde dans ögeleri içeren bir albümdür. Albüm, günümüze kadar 11 milyonun üzerinde bir satış yakalamıştır.


== Albüm Hakkında ==
Albüm, önceki albüm Ray of Light gibi yoğun bir dans albümüdür. Albümün ilk şarkısı Music, Top 10 listelerini zorlayarak, albümden çıkan en başarılı single olmuştur. Albümün Ray of Light'tan en önemli farkı, Music'in daha Avrupa tarzına yatkın bir elektronik albüm olmasıydı. Madonna, bunun için Fransız yapımcı Mirwais ile çalışmıştır. Mirwais hiç İngilizce bilmezken, Madonna da hemen hemen Fransızca bilmiyordur.
Madonna, albümün kayıtlarında gerçekleşen zor yanlar dışında, kayıtlar için ABD'den çok Londra'da bulunmuştur. Çoğu eleştirmene ve hayrana göre albümün Avrupa tarzında olmasının sebepleri bunlardır. Music, çoğu Madonna albümü gibi, ABD'de 1 numaraya oturmuştur.


=== Dördüncü Tekli Olayı ===
Bunların dışında, Madonna, albümün 4. teklisi olarak "Impressive Instant"ı önerdi, ancak yapım şirketi bunun yerine "Amazing" için baskı uygulayınca, Madonna çaresiz bunu yayınladı ancak şirkete karşı gelerek "Amazing"e video klip çekmedi. Şirket önce konser görüntülerini yayınlasa da, Madonna bu sefer de tur listesinden Amazing'i çıkardı.


== Albümdeki Şarkılar ==
Music - 3:44
Impressive Instant - 3:37
Runaway Lover - 4:47
I Deserve It - 4:23
Amazing - 3:43
Nobody's Perfect - 4:58
Don't Tell Me 4:40
What It Feels Like For a Girl - 4:43
Paradise (Not for Me) - 6:33
Gone - 3:25


== Listeler ==


== Kaynakça ==

Sony Music Entertainment, Amerikalı bir küresel müzik şirketidir. Japonya konglomeratı Sony'nin sahibi olduğu şirket, Sony Corporation of America'nın sahibi olduğu Sony Music Group'un bir parçasıdır.


== Tarihçe ==
1929'da American Record Corporation adıyla kurulan şirket, 1938'de Columbia Broadcasting System ile birleşmenin ardından Columbia Recording Corporation adını aldı. 1966'da CBS Records adıyla yeniden düzenlenen şirket, 1988'de Sony Corporation tarafından satın alınmasının ardından nihayet 1991'de bugünkü adını aldı.
2004 yılında Sony ve Bertelsmann'ın %50-%50 ortaklığı sonucunda Sony Music ile Bertelsmann Music Group tek bir çatıda birleşip Sony BMG adını aldı. 2008 yılına kadar bu ad ile çalışan müzik şirketi, Sony'nin Bertelsmann'ın hissesini de alması ile eski adına döndü. Şirket, 5 Ağustos 2008'de Sony BMG olan ismini Sony Music Entertainment Inc. (SMEI) olarak değiştirdiğini açıkladı. BMG'nin eskiden sahibi olduğu Arista Records, Jive Records, LaFace Records ve J Records, 2011 yılına kadar Sony Music'in sahibi olduğu RCA Records ile birleştirildi. BMG ise BMG Rights Management adı altında yeniden kuruldu.

2020 yılı itibarıyla Universal Music Group'tan sonra dünyanın en büyük müzik şirketi olan Sony Music'i Warner Music Group takip etmektedir. Müzik yayım bölümü Sony/ATV Music Publishing ise dünyanın en büyük müzik yayımcısıdır.


== Kaynakça ==


== Dış bağlantılar ==
Sony Music resmî web sitesi27 Ekim 2013 tarihinde Wayback Machine sitesinde arşivlendi.